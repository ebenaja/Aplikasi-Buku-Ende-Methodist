                         ENDE PUJI PUJIAN
                                       31
                       ( E.H. No. 9, BL. 110 )

c = 1, 3/4

5 / 3  .  4 / 5  .  1 / 2  1  7 / 1  . 5 ’ / 6  1  6 / 5 . . 3 /
5  4  3 / 2  .  ‘ 5 / 3  .  4 / 5  . 1 / 2  1  7 / 1  .  5 ’ /
6  1  6 / 5  .  3 / 6  .  5  4  3 / 2  .  ‘ 5 / 7 . 5 / 1 . 5 /
3  2  1 / 1 . 7 ‘/ 1 7  6 / 5  . 3 / 6  5  4 / 3 . . / 2 . . / 1. . /

1.	 Hupuji holong ni rohaMu
	   O Tuhan Jesus, Rajangki!
	   Tu Ho hulehon ma tondingku
	   Ai ido pinangidoMi
	   Huhalupahon ma diringku
	   Mamingkir holong ni rohaMu.

2.	 Sai dilului Ho do ahu
	   Au pe huhalungunhon Ho
	   Ditaiti rohaMi rohangku
	   Dibahen i hulehon do
	   Dipilit Ho hian tondingku
	   Ipe hutodo Ho Tuhanku.

3.	 Huhilala, ingkon marTuhan
	   Ingkon mangolu au di Ho
	   Ndang jumpang au be hangoluan
	   Aut unang dipatupa Ho
	   Sai Ho do paradiananku
	   Sai gok di Ho nama langkangku.

4.	 Di Ho saleleng ni lelengna
	   Au on, o Jesus Tuhanki
	   Ho ma nampuna sasudena
	   Gogongku ro di artangki
	   Ai naung dilehon Ho mudarMu
	   Manggarar utang ni dosangku.

5.	 Ai nunga tung diparhatoban
	   Sibolis dohot dosa au
	   Tuani ma Ho ro, o Tuhan
	   Mamorsan uhum na tu au
	   Ditaoni Ho do hamatean
	   Mambaen di ahu hangoluan.

6.	 O Jesus uhir ma goarMu,
	   Torang, bagas tu rohangkon
	   Asa tarsurat di jolongku
	   Holong ni rohaMi tongtong
	   Hatangku ro di parangengku
	   Ingkon dipuji do goarMu. Amen.

*****

